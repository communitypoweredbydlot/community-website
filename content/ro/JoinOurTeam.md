---
Title: Vino in echipa Asociatia Community powered by DLOT
Descriptions: Asociatia Community powered by DLOT cauta voluntari
---

### APEL PENTRU VOLUNTARI

Vrei să-ți testezi și să-ți îmbunătățești abilitățile, să acumulezi experiență de muncă sau, pur și simplu îți place conceptul nostru? 

Personalitatea ta se potrivește cu [valorile](https://asociatiacommunity.ro/) noastre?   
Ai talente/aptitudini care ne pot ajuta să ne îndeplinim scopul?   
Ai vrea să îți dezvolți acele abilități?  
Ești interesat să obții experiență de muncă pe o anumita poziție sau în cadrul unui anumit departament?  
Îți place să petreci timp în aer liber?  
Îți dorești să înveți lucruri noi și ai curajul să îți pui în practică ideile? 

Dacă răspunsul este Da, ai ajuns unde trebuie.

Bine ai venit!

### Unde-s mulți, puterea crește

Căutăm voluntri care să ocupe poziții remote în cadrul asociației și/sau care să se alăture proiectelor noastre de curățare a mediului.  
Fiind la început de drum, avem mai multe posibilități. Verifică lista de mai jos și [scrie-ne](mailto:team@asociatiacommunity.ro) dacă ți-am captat interesul. 

Îți place să scrii, ești bun la planificare și organizare, ai o pasiune pentru oameni, animale și natură, ești creativ sau îți place să petreci timp în aer liber și vrei să te alături campaniei noastre de [Trip&Pick](https://asociatiacommunity.ro/projects) ?. Poți îndeplini doar unele dintre cerințele specificate pentru a obține o poziție în asociația noastră. Scrie-ne ce ți-ar plăcea să faci și cât timp ești dispus/ă să investești, iar noi vom găsi o modalitate de a-ți pune în valoare abilitățile.  

**Ce beneficii ai**

* Program flexibil;  
* Lucrezi de unde vrei;
* Ai acces gratuit la evenimentele noastre;
* Paticipi la brainstorm-uri, iar ideile tale sunt luate în considerare. Poți să propui campanii, strategii, chiar și directii de business;
* Fiind la început de drum, activitatea ta poate fi ușor cuantificată pentru a demonstra rezultatele contribuției tale în dezvoltarea asociației;
* Cheltuielile în interesul asociației sunt decontate (ex transport, consumabile, print);
* În funcție de nivelul de implicare și rezultate, există posibilitatea de a fi angajat în viitor;
* Oportunitatea de a deveni membru în asociație;
* Vei ajuta la încercarea de a schimba societatea, piața muncii, angajatorii și brandurile către o dezvoltare sustenabilă;


Nu ai nimic de pierdut. Poți să renunți în momentul în care activitatea nu te satisface sau nu ți-am îndeplinit așteptările.  
