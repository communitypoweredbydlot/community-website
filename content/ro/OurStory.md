---
Title: Povestea noastra Asociatia Community powered by DLOT
Description: Cum a inceput totul. Cum hobby-urile noastre au devenit un mod de viata si de ce am fondat Asociatia Community powered by DLOT
---

# POVESTEA

Pentru noi, timpul petrecut în natură este sursă inepuizabilă de satisfacție și energie pozitivă. Campând, făcând drumeții, sau doar relaxandu-ne în hamac, profităm de fiecare weekend scăpând de calamburul urban.   

Am început prin refugiul în locuri ușor accesibile, pe jos sau cu bicicleta, dar forfota cotidiană și urbanizarea accelerată a orașelor au transformat oazele noastre de pace în complexe rezidențiale. Aglomerația s-a extins în parcuri, păduri periferice și zone de grătar, transformându-le în mușuroaie zgomotoase și murdare. Astfel, suntem constrânși să ne retragem tot mai departe de oraș, în speranța de a ne reuni cu natura nealterată. Dar lăcomia umană ne uimește și de această dată...   

Cu cât distanța este mai lungă, cu atât dezamăgirea este mai mare: defrișările în masă, proprietățile private construite prin sacrificarea copacilor și pâlcurile de deșeuri trădează și de această dată natura.


<v-img src="https://community.poweredbydlot.com/wp-content/uploads/2020/07/Community-powered-by-DLOT-Private-proprety.jpg"></v-img>

<v-img src=https://community.poweredbydlot.com/wp-content/uploads/2020/07/Community-powered-by-DLOT-deforestation.jpg></v-img>

<v-img src=https://community.poweredbydlot.com/wp-content/uploads/2020/07/Community-powered-by-DLOT-Trash.jpg></v-img>

</br>

Urmărind acest carnaval al urbanizării și făcând deopotrivă parte din el, am observat că, în raport cu natura, se conurează cinci tipologii de indivizi:  

**Fanii orașului** – cei care nu au nicio curiozitate de a-și petrece timpul în natură;  
**Iresponsabilii** – cei cărora le place să se relaxeze în natură, făcând o plimbare sau o drumeție, dar din comoditate, sau neglijență nu se preocupă cu strângerea propriului gunoi de pe poteci sau locurile de grătar, ba mai mult, folosesc bărci motorizate pe lacurile care ne asigură tuturor apa potabilă. Și în acest caz indiferența și inconstiența influentează negativ mediul înconjurator, distrugându-l pe el și pe noi;  
**Ignoranții** – cei cărora le place să își petreacă timpul în aer liber lăsând gunoiul în urma lor, deoarece: „plătesc taxe, deci este problema autorităților să le strângă”;  
**Raționalii** – cei care înțeleg că trebuie să lase lucrurile la fel cum le-au găsit și nu afectează zonele naturale pe care le vizitează;  
**Pionierii** – cei care investesc cel mai mult în binele comun. Încercând să îndrepte greșelile altora, curață gunoiul semenilor, restaurează adăposturi, reînnoiesc marcajele traseelor și protejează habitatele naturale.  

Dar clasificarea nu se oprește aici. Recent am descoperit că există două subtipuri din categoria celor iresponsabili: cei din zonele urbane și cei din zonele rurale. Deși comportamentul și finalitatea acestuia în ceea ce privește gestionarea deșeurilor este similar, diferența constă în varii motive.  

Majoritatea turiștilor lasă gunoiul în urmă pentru că nu merg pregătiți cu saci de gunoi. Este neplacut să pui ambalajele și resturile de mâncare direct în rucsac sau în mașină, în contextul în care, de obicei, în zonele naturale coșurile de gunoi lipsesc sau sunt pline.  

Pe lângă observațiile din teren, interacționând cu oameni din diverse zone rurale, am descoperit convingerile distructive care generează astfel de comportamente. Una dintre cele mai grave ar fi iluzia că problema deșeurilor este rezolvată atâta cât timp nu mai este vizibilă. Mulți indivizi își aruncă gunoiul în râu pentru că „apa îl va lua”, și-l va face invizibil, fără să se întrebe ”unde dispare?”. Acest comportament ne duce cu gândul la o acțiune puerilă, și anume la faptul de a pune mâna la ochi și de a crede că ești nevăzut... La o altă extremitate există superstiția că aruncarea deșeurilor solide în râu aduce noroc și prosperitate, dar ce noroc poate aduce faptul că ne distrugem noi înșine habitatul?!  

Determinați de indiferența unora și de nesștiința altora, am decis să luam cu noi în drumeții saci de gunoi, iar la întoarcere să "facem curat". Așa a început campania noastră, [Trip and Pick](https://asociatiacommunity.ro/ro/Projects).  


<video controls width="100%" height="auto">
  <source
    src="https://poweredbydlot.com/wp-content/uploads/2020/07/VID_20191027_133137.mp4?_=1"
    type="video/mp4"
  />
</video>

</br>

<v-img src="https://community.poweredbydlot.com/wp-content/uploads/2020/07/Community-powered-by-DLOT-Trip-and-pick-scaled.jpg" ></v-img>

<v-img src="https://community.poweredbydlot.com/wp-content/uploads/2020/07/Community-powered-by-DLOT-Trip-and-pick-challenge-scaled.jpg"></v-img>

</br>

Din cauza sistemelor deficitare de gestionare a deșeurilor din zonele rurale, malurile râurilor sunt cele mai vulnerabile la depozitarea necontrolată a gunoaielor provenite din gospodăriile private.  

Am întalnit zone cu cantități foarte mari de gunoaie, astfel încât ne era imposibil să le curățam într-o singura zi. Mai mult, am fi avut nevoie de o autoutilitarî pentru a transporta toate deșeurile. În lipsa unei forme legale de funcționare, precum și a resurselor financiare și umane, nu putem curața multe dintre zonele cu probleme și nici nu putem contracta un camion de salubrizare.

<v-img src="https://poweredbydlot.com/wp-content/uploads/2020/07/Garbage-in-nature-Community-powered-by-DLOT.jpg"></v-img>

</br>

Realitatea ne-a demonstrat că trebuie sa acționam, ți sa mergem mai departe de procesul de a strânge gunoaie din naturăa. Pentru o dezvoltare sustenabilă a societății, extinderea comunității oamenilor responsabili este indispensabilă. Iar acest lucru este posibil prin educație și informare corectă, în special în zonele rurale.  
  
Pentru că dorim să ne implicăm mai mult în protecția mediului, am fondat o asociație non-profit.  
Prin intermediul Asociatiei Community powered by DLOT, ne dorim să organizăm acțiuni, campanii și evenimente de informare ecologică prin care oamenii să devină conștienți de importanța protejării naturii și a implementării practicilor prietenoase cu mediul.

<v-img src="https://poweredbydlot.com/wp-content/uploads/2020/07/Dog-picking-up-trash-Community-powered-by-DLOT-scaled.jpg"></v-img>
