---
Title: Proiecte Asociatia Community powered by DLOT
Description: TripandPick este o cmpanie initiata de Asociatia Community powered by DLOT. Incurajam petrecerea timpului in aer liber si drumetiile, totdata participand activ la curatarea deseurilor din zonele vizitate. 
---

### PROJECTS

Natura are un impact puternic asupra sănătății noastre fizice și psihice. Atunci când desfășuram activități în aer liber, prersiunea sângelui și bătăile inimii se reduc iar mușchii devin mai relaxati. De asemenea, scade producția de hormoni care declanșează stresul și anxietatea.

Din păcate, nu toți înteleg pe deplin că ființa umană este profund interconectată cu Pământul și cu toate formele de viață existente. Protejând planeta și viața sălbatică, ne protejam viitorul. În caz contrar, prin prăbușirea ecosistemelor naturale, supraviețuirea rasei umane ar fi imposibilă.  

Repercusiunile lipsei de interes pentru ocrotirea mediului natural sunt vizibile la orice pas. Ne izbim de neglijența umană de la parcurile din oraș, până la vârful Everest.   

Vedem gunoaie aruncate pe plaje, în munți, în păduri și ape... Cu toate acestea, observăm cum mulți trec apatici, fără să le adune.

[#TripAndPick](https://www.instagram.com/explore/tags/tripandpick/) este o campanie care încurajează activitățile în natură și participarea activă la ecologizarea zonelor frecventate.

Fiecare efort contează, chiar dacă se rezumă doar la câteva ambalaje sau chiștoace de țigară.

Când ieși în aer liber, nu uita să iei cu tine saci de gunoi. Alătură-te campaniei noastre și strânge gunoiul pe care îl întâlnești în drumul tau.

Mai jos găsești un calendar cu următoarele noastre drumeții. Dacă vrei să afli detalii despre cum poți să ni te alături [scrie-ne](tripandpick@asociatiacommunity.ro).
